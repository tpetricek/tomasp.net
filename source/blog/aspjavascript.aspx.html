<!-- [info]

 - date: 2005-06-05T21:16:27.0000000
 - description: V tomto tutoriálu jsou popsány základní techniky, které je potřeba znát při tvorbě ovládacích prvků založených na JavaScriptu.
 - tags: 
 - layout: post
 - title: ASP.NET - Ovládací prvky používající JavaScript
 - url: aspjavascript.aspx

[/info] -->
<!-- [abstract]
V tomto tutoriálu jsou popsány základní techniky, které je potřeba znát při tvorbě ovládacích prvků založených na JavaScriptu.
[/abstract] -->

<h1>ASP.NET - Ovládací prvky používající JavaScript</h1>
<doc version="1"><body><h1>ASP.NET - Ovládací prvky používající JavaScript</h1><h2>Co tento článek ukazuje</h2><ul><li>Jak vkládat do Asp.Net stránky klientské skripty</li><li>Jak načítat data uložená jako resources v assembly.</li><li>Jak předávat data mezi klientským a serverovým skriptem</li><li>Jak vyvolávat z JavaScriptu postback</li></ul><p>Klientské skriptování (obvykle realizované pomocí JavaScriptu) umožňuje 
    některé jednodušší operace provádět ve webových prohlížečích na straně klienta.
    Tím se výrazně zrychlí odezva aplikace a také se sníží zátěž serveru (protože 
    není potřeba posílat na server dotaz). Při tvorbě klientských skriptů je podstatné
    uvědomit si rozdíl mezi klientrkým skriptem, nejčastěji JavaScriptem, který je 
    zpracováván ve webovém prohlížeči a serverovým kódem (C#, Vb.Net), který
    je zpracováván na straně serveru.</p><h2>Ukázkový ovládací prvek</h2><div style="text-align:center;"><img src="http://www.eeeksoft.net/articles/aspjavascript/screenshot.png" alt="Ukázková aplikace" style="margin:10px;margin-left:auto;margin-right:auto;" /></div><p>Ovládací prvek, na kterém se pokusím demonstrovat práci s JavaScriptem
    je ovládací prvek (ascx), ve kterém se nachází textové pole a tlačítka 
    + a -. Pomocí JavaScriptu se při kliknutí na tlačítka zvýší nebo sníží
    číslo vyplněnné v textovém políčku. Dále se za políčkem vypisuje několik odkazů,
    které na straně <b>serveru</b> nastaví hodnotu v textovém políčku a vyvolají 
    serverovou událost. V ukázkové aplikaci se při vyvolání této události
    zobrazí červený label s informacemi.</p><h2>Předávání dat mezi klientem a serverem</h2><p>Nejprve se podíváme jak lze předávat data mezi klientským a serverovým
    skriptem. V JavaScriptu i v Asp.Net lze poměrně snadno získat a měnit 
    hodnotu uloženou ve formulářových ovládacích prvcích, například textové pole
    nebo zkryté pole (<code>input type=hidden</code>), které umožňuje předávat data 
    aniž by data viděl uživatel. Jediným problémem je, 
    že Asp.Net automaticky generuje id ovládacích prvků, takže pokud chcete z
    JavaScriptu měnit hodnotu v textovém poli pojmenovaném <code>txtNum</code>,
    musíte vygenerovat část klientského skriptu, která přistupuje k datům.
    </p><p>Následující příklad ukazuje, jak lze pomocí JavaScriptu měnit 
    hodnotu zadanou v textovém políčku. V první ukázce je zobrazný
    kód z ovládacího prvku (<code>ascx</code> soubor) a v druhé ukázce
    je vidět jaký kód vygeneruje Asp.Net pokud tento ovládací prvek 
    vložíte do stránky.</p><pre><span style="color:#008000">&lt;!-- Takto vypada kod v ascx souboru --&gt;</span>
&lt;asp:TextBox runat="server" id="txt"&gt;&lt;/asp:TextBox&gt;
&lt;input type="button" value="Nastav" onclick="
  var el=document.getElementById('<b>&lt;%=txt.ClientID %&gt;</b>');
  el.value='Ahoj'; " /&gt;</pre><pre><span style="color:#008000">&lt;!-- Kod, ktery se vygeneruje muze vypadat takto: --&gt;</span>
&lt;input name="cc2:txt" type="text" id="cc2_txt" /&gt;
&lt;input type="button" value="Nastav" onclick="
  var el=document.getElementById('cc2_txt');
  el.value='Ahoj'; " /&gt;</pre><p>V ukázkové aplikaci je v ovládacím prvku následující kód, který 
    používá funkce <code>numInc</code> a <code>numDec</code>. Způsob, kterým 
    se tyto funkce vkládají do stránky je popsán níže.</p><pre><span style="color:#008000">&lt;!-- Textove pole na zadavni cisla --&gt;</span>
&lt;asp:TextBox Columns="6" Runat="server" ID="txtNum"&gt;&lt;/asp:TextBox&gt;

<span style="color:#008000">&lt;!-- Tlacitka na prciteni a odecteni 1 --&gt;</span>
&lt;input type="button" value="+" onclick="
  numInc(document.getElementById('&lt;%=txtNum.ClientID%&gt;'));"&gt;
&lt;input type="button" value="-" onclick="
  numDec(document.getElementById('&lt;%=txtNum.ClientID%&gt;'));"&gt;
</pre><p>Pokud byste chtěli místo <code>asp:TextBox</code>, který umožňuje uživateli 
    přímo měnit hodnotu použít neviditelný prvek, vypadal by první řádek v první
    ukázce takto: <code>&lt;input type="hidden" id="txt" runat="server" /&gt;</code>.
    Asp.Net v současné době neobsahuje pro neviditelné pole ovládací prvek, proto
    je potřeba použít standardní HTML ovládací prvek, s nastaveným atributem 
    <code>runat=server</code>. <br /><b>Pozor:</b> Pokud používáte v klientském skriptu pole, které se nezobrazuje 
    uživateli neznamená to, že do něj uživatel-útočník nemůže vložit hodnotu, 
    kterou neočekáváte. Je tedy nutné s těmito daty pracovat s největší opatrností! </p><h2>Vkládání JavaScriptového kódu</h2><img src="http://www.eeeksoft.net/articles/aspjavascript/properties.png" alt="Okno Properties" style="float:right; margin:10px;" /><p>Pokud máte ovládací prvek, kde je větší množství JavaScriptového kódu
    (například několik JS funkcí), není vhodné aby se tento kód vkládal do 
    stránky s každým ovládacím prvke, ale stačí, když se tento kód vloží do
    stránky pouze jednou. Dále je vhodné, když je skript uložen v souboru, 
    který je připojen k assembly jako resource (protože tak můžete mít skript
    v zvláštním souboru). Při vkládání skriptu do stránky poté stačí pouze
    načíst soubor z assembly a vložit ho do stránky. Soubor připojíte k projektu
    jako resource tak, že v okně 'Properties' zvolíte z nabídky 'Build Action'
    volbu 'Embedded resource'. Při načítání je potřeba dávat pozor na jméno
    resource, které je ve tvaru <code>Namespace.Soubor.xyz</code>,
    kde <code>Namespace</code> je jméno výchozího jmenného prostoru (lze jej nalézt 
    ve vlastnostech projektu).</p><pre><span style="color:#008000">// Zajisti, ze se skript bude vkladat pouze jednou</span>
if (!Page.IsClientScriptBlockRegistered("cont-control"))
{
  <span style="color:#008000">// pomoci reflection ziska aktualni assembly</span>
  Assembly asm=Assembly.GetExecutingAssembly();
  
  <span style="color:#008000">// nacte z assembly soubor "script.html"</span>
  StreamReader sr=new StreamReader
    (asm.GetManifestResourceStream("UsingJavaScript.script.html"));
    
  <span style="color:#008000">// a vlozi do stranky JS blok </span>
  Page.RegisterClientScriptBlock("cont-control",sr.ReadToEnd());
  sr.Close();
}</pre><p><small>Poznámka: Ač chceme vložit do stránky JavaScriptový kód je
    potřeba vkládat i tag <code>&lt;script&gt;</code> a proto je skript 
    v resources uložený jako HTML soubor.</small></p><h2>Vyvolávání post-backu</h2><p>Další téma tohoto článku je problém, jak z klientského skriptu vyvolat
    post-back (tedy jak po nějaké akci uživatele odeslat požadavek na server).
    Jediné HTML prvky, které automaticky odesílají data zpět na server jsou
    <code>input type=submit</code> a <code>input type=image</code>, nicméně 
    v Asp.Net existují i další ovládací prvky, které potřebují odesílat
    data na server podobným způsobem. K tomu se v Asp.Net používá klientské
    skriptování, konkrétně funkce <code>__doPostBack</code>, které jste
    si mohli všímnout v generovaném HTML kódu Asp.Net stránek.</p><p>Tuto funkci není nutné používat přímo, protože v Asp.Net existují
    metody, které tvorbu takových ovládacích prvků zjednodušují.
    Pokud chcete ve vašem ovládacím prvku vygenerovat kód, který 
    vyvolá post-back a po odeslání událost zpracovat budete potřebovat 
    implementovat rozhraní <code>IPostBackEventHandler</code>. Toto rozhraní 
    obsahuje jedinou metodu, která je zodpovědná za zpracování post-backu.
    Ke generování klientského skriptu, který postback vyvolá se používá metoda
    <code>Page.GetPostBackClientHyperlink</code>. Jak vyvolávat a zpracovávat
    postback demonstruje následující ukázka:</p><p><small>Jedná se pouze o upravenou část kódu. Pro komletní ukázku se podívejte do přiložených zdrojových kódů.</small></p><pre><span style="color:#008000">// Ovladaci prvek, ktery vyuziva post-back</span>
public class CountControl : 
  System.Web.UI.UserControl, <b>IPostBackEventHandler</b>
{
  <span style="color:#008000">// Do tohoto ovladaciho prvku se vlozi generovane odkazy </span>
  protected Literal ltrLinks;
  
  <span style="color:#008000">// Vygenerovat odkazy..</span>
  private void Page_Load(object sender, System.EventArgs e)
  {
    StringBuilder sb=new StringBuilder();
    for(int i=1; i&lt;=10; i++)
    {
      <span style="color:#008000">// generuje kod, ktery pouziva __doPostBack.
      // Pri kliknuti na generovany odkaz se zavola
      // metoda RaisePostBackEvent (s parametrem 'i')</span>
      sb.AppendFormat("&lt;a href=\"{0}\"&gt;{1}&lt;/a&gt;",
        <b>Page.GetPostBackClientHyperlink</b>(this,i.ToString()),i);
    }
    ltrLinks.Text=sb.ToString();		
  }
  
  <span style="color:#008000">// Metoda z rozhrani IPostBackEventHandler
  // Vola se po kliknuti na odkaz a zpracovava post-back
  // eventArgument je parametr (v tomto pripade cislo)</span>
  public void RaisePostBackEvent(string eventArgument)
  {
    <span style="color:#008000">// .. zpracovat kliknuti na odkaz ..</span>
  }
}
  </pre><p>Všimněte si, že volání funkce <code>__doPostBack</code> za
    vás obstará samotné Asp.Net a proto, pokud se v některé následující
    verzi Asp.Net změní způsob jakým je post-back vyvoláván, nebude
    takový problém aplikaci upravit. Nevýhodou ale je, že pokud v JavaScriptu
    něco spočítáte, nemůže tuto hodnotu předat serveru přímo jako parametr.
    K tomuto účelu lze ale použít výše popsanou techniku, kdy si vypočtenou
    hodnotu uložíte do pole <code>input type=hidden</code>, vyvoláte post-back
    a na straně serveru uloženou hodnotu opět načtete.</p><h2>Soubory na stažení a odkazy</h2><ul class="externallinks"><li><a href="http://www.eeeksoft.net/articles/aspjavascript/clanek.zip">Stáhnout tento článek v čistém HTML</a> (45 kB)</li><li><a href="http://www.eeeksoft.net/articles/aspjavascript/sources.zip">Stáhnout zdrojové kódy ukázkové aplikace</a> (24 kB)</li></ul></body></doc>