<!-- [info]

 - date: 2005-07-02T18:55:35.0000000
 - description: Tento článek se snaží poskytnout seznam kvalitních knih a webových stránek s .Net tématikou a poradí vám kde hledat odpovědi na vaše otázky.
 - tags: 
 - layout: post
 - title: .NET - Literatura a webové stránky
 - url: dotnetlinks.aspx

[/info] -->
<!-- [abstract]
Tento článek se snaží poskytnout seznam kvalitních knih a webových stránek s .Net tématikou a poradí vám kde hledat odpovědi na vaše otázky.
[/abstract] -->

<h1>.NET - Literatura a webové stránky</h1>
<doc version="1"><body layout="column"><h1>.NET - Literatura a webové stránky</h1><p>Často řešeným dotazem v diskuzních fórech je otázka na vhodnou literaturu a webové 
    stránky s .Net tématikou. V tomto článku se pokusím dát dohromady odpovědi na tuto 
    otázku z různých zdrojů, včetně mých zkušeností a uvést seznam kvalitní literatury 
    o platformě .Net a jazyce C# a také uvést seznam odkazů na kvalitní on-line zdroje.
    V seznamu naleznete poměrně rozsáhlou škálu knih od knih vhodných pro začínající programátory až
    po knihy zaměřené na poměrně složitá témata. Mezi knihami je uvedena i jedna, kterou
    lze zdarma stáhnout z internetu. Většina uvedených knihy jsou česky 
    psané (a nebo přeložené), ale on-line zdrojů v češtině tolik neexistuje, proto
    jsou zde uvedeny i některé kvalitní anglické stránky.</p><p>Seznam rozhodně není kompletní a existuje mnoho dalších knih a webových stránek,
    které zde nejsou uvedeny a měly by být. Pokud o nějakém dalším kvalitním zdroji víte,
    napište prosím do komentářů u článku a já budu článek průběžně doplňovat. </p><h2>Knihy</h2><!--[cc:section cols=2]--><dl><dt><b>C# pro zelenáče</b><br /> (Miroslav Virius) </dt><dd>Kniha je vhodná pro úplné začátečníky a vysvětluje jazyk C# i principy ze kterých
      tento jazyk vychází (tedy objektově orientované programování). V knize jsou
      vysvětleny všechny základní konstrukce a datové typy jazyka. Z .Net frameworku
      se při čtení knihy seznámíte i s objekty pro práci se soubory a s třídami pro
      tvorbu grafického uživatelského rozhraní.<br /><a href="http://neo.cz/cis.html" target="_blank">Další informace..</a></dd><dt><b>Microsoft.NET Webové aplikace (.Net Framework, C# a ASP.NET)</b><br /> (Jeff Prosise)</dt><dd>Tato kniha je vhodná pro lidi, kteří již mají s programováním nějaké zkušenosti.
      Jedná se o velmi kvalitní knihu zaměřenou zejména na vývoj webových aplikací, ale 
      obsahuje i obecnější úvod o .Netu. Kniha je obsahuje i pokročilejší témata (ohledně 
      web aplikací), která nejsou ve většině knih obsažena. Pokud nejste úplný začátečník a
      chcete se naučit Asp.Net je tato kniha skvělá (ikdyž dražší) volba.<br /><a href="http://www.vltava.cz/store/GoodsDetail.asp?sCGoodsID=SE00708860" target="_blank">
        Další informace..</a></dd><dt><b>Programujeme .NET aplikace ve Visual Studiu.NET</b><br /> (Dalibor Kačmář)</dt><dd>Tato kniha je také vhodná pro lidi, kteří již mají nějaké zkušenosti. Jedná se sice
      o nepříliš rozsáhlou publikaci (a je psána pro starou verzi .Netu - 1.0 beta), ale 
      přesto obsahuje dobrý přehled toho co lze pomocí .Netu vytvářet. Po přečtení knihy
      člověk získá základní orientaci a není problém dohledat detailnější popis na internetu.<br /><a href="http://interval.inshop.cz/inshop/scripts/detail.asp?kat=087" target="_blank">
        Další informace..</a></dd><dt><b>C# Programujeme profesionálně</b><br />(Kolektiv autorů; Wrox)</dt><dd>
      Tato kniha předpokládá znalost libovolného programovacího jazyka a je vhodná 
      pro mírně i více pokročilé programátory. Tato poměrně rozsáhlá kniha se kromě 
      jazyka C# a obecnými informacemi o .Netu zabývá i velkým množstvím pokročilejších témat
      jako je například práce s XML, přístup k databázi, .Net Remoting, integrace s COM, COM+
      a další. Knihu v originálu vydává nakladatelství Wrox, což je samo o sobě zárukou kvality.<br /><a href="http://www.vltava.cz/store/GoodsDetail.asp?sCGoodsID=SE00803024" target="_balnk">
        Další informace..</a></dd><dt><b>.Net in Samples</b><br />(Jan Šeda; Skilldrive.com)</dt><dd>V této elektronické a zdarma dostupné knize naleznete velké množství 
      názorných příkladů, které umožňují rychlé a snadné pochopení probírané tématiky.
      V současné době v knize naleznete velké množství příkladů zaměřených na bezpečnost
      a kryptografii, formátování textu, čísel a data, WMI, XML a mnohé další. V příloze
      knihy naleznete také úvod do jazyka C#. Tuto knihu je rozhodně dobré mít po ruce,
      protože v ní velice často naleznete přímo to co potřebujete.
      Knihu naleznete na <a href="http://www.skilldrive.com" target="_blank">www.skilldrive.com</a> ve formátu <a href="http://www.skilldrive.com/DOTNETinSamplespdf.zip">PDF</a> a nebo
        <a href="http://www.skilldrive.com/DOTNETinSamplesdoc.zip">DOC</a>.</dd></dl><!--[/cc:section]--><h2>Webové stránky</h2><!--[cc:section cols=2]--><dl><dt><b>.NET Framework SDK QuickStart Tutorials</b><br />(anglicky psané)</dt><dd>
      Na této stránce naleznete přehledně seřazené a velmi dobře vysvětlené
      příklady pokrývající téměř celý .Net Framework. Příklady lze procházet
      postupně od nejjednodušších až po poměrně složité, ale lze v nich snadno
      dohledat i vysvětlení jednotlivých témat. Příklady lze stáhnout
      z internetu jako součást .Net Framework SDK.
      <br /><a href="http://samples.gotdotnet.com/quickstart" target="_balnk">
      .NET QuickStart Tutorials</a></dd><dd>Pokud se chystáte tvořit aplikace pomocí nově uvolněných Express nástrojů
      a nebo pomocí Visual Studia 2005 (zatím pouze beta verze), rozhodně by
      vám neměla uniknout obdobná stránka věnovaná nové verzi Asp.Net.
      <br /><a href="http://beta.asp.net/quickstart/aspnet" target="_balnk">
      .NET QuickStart Tutorials - Asp.Net 2.0</a></dd><dt><b>Brožury s vývojářskou tématikou</b><br />(česky psané)</dt><dd>Česky (nebo slovensky) psané brožury s .Net tématikou naleznete zdarma ke
      stažení na webových stránkách Microsoft.cz. Naleznete zde jednak brožury 
      vhodné pro začátečníky (například úvod o architektuře .Net platformy, 
      Asp.Net pro začátečníky a příručku o tvorbě webových aplikací pomocí nově 
      uvolněných Express nástrojů), ale i brožury zabývající se pokročilejšími 
      tématy (například SQL Reporting Services).      
      <br /><a href="http://www.microsoft.cz/akce/msdn%5Fbrozury" target="_balnk">
      MSDN: Brožury</a></dd><dt><b>.NET a Visual Studio kurzy</b><br />(česky psané)</dt><dd>Tyto on-line kurzy jsou koncipovány jako výukový materiál a krok po kroce 
      vás provedou vybraným tématem. Na stránce naleznete kurzy k základním .Net 
      jazykům (C# a VB.Net) a technologiemi pro vývoj webových aplikací pracujícími
      s daty (Asp.Net a Ado.Net). Obsahem se tyto kurzy velmi podobají výše uvedeným
      .NET QuickStart Tutorials, až na to, že jsou česky psané.
      <br /><a href="http://msdn.microsoft.cz/dotnetKurzy" target="_balnk">
      .NET Kurzy</a></dd><dt><b>MSDN.com</b><br />(anglicky psané)</dt><dd>Na MSDN naleznete nejen kompletní popis všech objektů obsažených v
      .Net Frameworku, ale i články a přehledy vysvětlující jednotlivá témata.
      Problémem MSDN je právě jeho rozsáhlost a je všobecně známé, že na MSDN
      lze nejlépe hledat pomocí googla (<code>hledany text site:msdn.microsoft.com</code>).
      Pokud hledáte vysvětlení nějakého tématu zkuste se nejprve podívat na 
      odkaz .NET Framework SDK, kde naleznete rozcestník obsahující odkazy na 
      nejdůležitější témata.      
      <br />Hlavní stránka: <a href="http://msdn.microsoft.com/" target="_blank">MSDN.com</a> | 
      Rozcestník: <a href="http://msdn.microsoft.com/library/default.asp?url=/library/en-us/dnanchor/html/netfxanchor.asp" target="_blank">
        .NET Framework SDK</a></dd></dl><!--[/cc:section]--><h2>Kde hledat odpovědi</h2><p>Pokud máte nějaký konkrétní problém a jinak se již v .NETu orientujete, 
    je rozhodně nejlepší zkusit odpověď nejprve nalézt na internetu. Pokud se vám
    nepodaří odpověď nalézt zadáním dotazu do Googlu (a nebo MSN Search) zkuste
    ještě prohledat známé servery zabývající se .Net tématikou. Vzhledem k tomu, že
    takovéto stránky většinou neobsahují příliš mocné vyhledávání je možné
    použít opět google a to zadáním výrazu jako např. 
    <code>hledany dotaz site:vyvojar.cz</code>. Následující stránky by při 
    hledání rozhodně neměly uniknout vaší pozornosti:</p><!--[cc:section cols=2]--><h3>Anglické stránky</h3><ul class="externallinks"><li><a href="http://msdn.microsoft.com" target="_blank">Msdn.Microsoft.Com</a> - Již zmiňované
      MSDN. Tato stránka vám rozhodně poskytne odpověď pokud hledáte popis konkrétního 
      objektu a je to první stránka na které se vyplatí hledat.</li><li><a href="http://www.codeproject.com" target="_blank">CodeProject.Com</a> - Jedná se o velmi rozsáhlou
      stránku s všemožnými články a ovláadacími prvky (některé jsou bohužel i horší kvality,
      ale na každé stránce naleznete rating článku, podle kterého můžete zvolit ten nejlepší).</li><li><a href="http://www.dotnet247.com" target="_blank">DotNet247.Com</a> - Na této stránce naleznete
      u každého objektu odkazy na související články a dotazy z diskuzních skupin.
      Lze jí použít buď pokud hledáte vhodné články, nebo při hledání zda již někdo 
      váš probém neřešil.</li></ul><!--[cc:space size=500]--><h3>České stránky</h3><ul class="externallinks"><li><a href="http://www.vyvojar.cz" target="_blank">Vyvojar.Cz</a> - Jedná se o největší český 
      server zabývající se .Net tématikou. Prohledávat můžete <a href="http://blog.vyvojar.cz/search.aspx" target="_blank">blogy</a>,
      nebo <a href="http://konference.vyvojar.cz/" target="_blank">konference</a> (hledání v konferencích EMWAC).
      Dobrým zdrojem je i archiv příspěvků <a href="http://konference.vyvojar.cz/conf.aspx?cid=1" target="_blank">konference VSNET-L</a>.</li><li><a href="http://www.aspnet.cz" target="_blank">AspNet.Cz</a> - Na tomto serveru najdete mnoho zajímavých
      článků zabývajících se vývojem webových aplikací v Asp.Net. Při procházení stránek se 
      podívejte také na archiv staršího projektu <a href="http://archive.aspnetwork.cz/art/" target="_blank">AspNetwork.Cz</a>.</li><li><a href="http://www.interval.cz" target="_blank">Interval.Cz</a> - V sekci <a href="http://interval.cz/?idcategory=15&amp;idsubcategory=157">vývoj aplikací - .Net</a> na tomto serveru
      naleznete velké množství kvalitních článků o platformě .Net (hlavně zaměřené na webový vývoj). Naleznete 
      zde články řešení častých problémů v Asp.Net, články o bezpečnosti, ale i články o požívání návrhových vzorů a 
      mnohé další.</li></ul><h3>Diskuzní fóra</h3><p>Pokud se vám nepodaří nalézt odpověď na některé z výše uvedených stránek 
    nezbývá vám nic jiného, než se zeptat v diskuzních fórech. Těch existuje
    celá řada a to jak českých tak anglických.</p><ul class="externallinks"><li>Největší českou mailovou .Net konferencí (ve které vám mohou odpovídat
      i lidé z Microsoftu) je EMWAC (<a target="_blank" href="http://www.aspnet.cz/entry/article-20050125.aspx">Jak 
      se přihlásit do konference</a> - druhý článek na stránce). Nevýhodou konference ale je, že je pouze mailová.</li><li><a href="http://www.vyvojar.cz/Default.aspx?tabid=37" target="_blank">Diskuzní fóra</a>
      naleznete i na serveru Vyvojar.cz. Jedná se o webová diskuzní fóra, takže se můžete ptát i bez registrace
      a ač se jedná o poměrně mladý projekt tak v diskuzních fórech odpovídají velmi zkušení lidé.</li><li>Další poměrně rozsáhlá diskuzní fóra vhodná hlavně pro začátečníky naleznete na <a href="http://www.builder.cz" target="_blank">Builder.cz</a>.</li><li>Pravděpodobně nejlepší anglická diskuzní fóra naleznete na již zmíněném serveru 
      <a href="http://www.codeproject.com/script/comments/forums.asp" target="_blank">CodeProject.Com</a>.</li><li>Pokud se chcete ptát přímo Microsoftu, tak oficiální diskuzní fóra jsou přístupná prostřednictvím
      <a href="http://support.microsoft.com/newsgroups">webového rozhraní</a> a nebo přes NNTP (například Outlook Express).
      Naleznete zde jak česká tak i anglická diskuzní fóra týkající se všech Microsoftích produktů.</li></ul><!--[/cc:section]--><h2>Další užitečné odkazy</h2><dl><dt><b>Webhosting pro Asp.Net</b></dt><dd>Pokud hledáte webhosting pro různé vaše výtvory v Asp.Net, máte šanci využít některý z web hostingů, které vám umožňují provoz vaší aplikace zdarma (jediné omezení spočívá v doméně třetího řádu, tedy <code>neco.domena.cz</code>). Jedná se o <a href="http://www.aspweb.cz/" target="_blank">www.aspweb.cz</a> a <a href="http://aspdotnet.cz/" target="_blank">aspdotnet.cz</a>. Obě služby dokonce umožňují provozovat stránky vytvořené v beta verzi Asp.Net 2.0.</dd></dl></body></doc>